Міністерство освіти і науки України
Харківський національний університет радіоелектроніки
Кафедра програмної інженерії






Лабораторна робота №1
з дисципліни: «Архітектура програмного забезпечення»
на тему «Розробка Vision & Scope»






Перевірив:
ст. викл. каф. ПІ
Сокорчук І.П.	Виконала:
ст. гр. ПЗПІ-22-7
Лаврович Оксана Степанівна





Харків 2025
1 ІСТОРІЯ ЗМІН

	Зміни в документі нотуються до таблиці 1.1.	

Таблиця 1.1 – Історія змін
№	Дата	Версія звіту	Опис змін та виправлень
1	24.05.2025	0.1	Оформлено титульну сторінку, створено розділ «Завдання»
2	24.05.2025	0.1	Створено розділ «Опис виконаної роботи», додаток А, написано розділ «Висновки»
3	24.05.2025	0.1	Додано додаток Б, виправлено оформлення (додано колонтитули, налаштовано міжрядкові інтервали, тощо)

2 ЗАВДАННЯ
Завдання до лабораторної 1:
1.	Взяти підготовлений раніше документ Vision and Scope і оновити його відповідно до нових вимог розвитку програмної системи.
2.	У розділах 1.1 (Background) і 1.2 (Business Opportunity) перевірити зауваження, за потреби внести правки.
3.	У розділах 2.1 (Vision Statement) і 2.2 (Major Features) змінити опис рішення, додавши нову функціональність системи, пов’язану з розширенням бізнес-логіки, веб- і мобільного застосунку.
4.	У розділі 3.1 (Scope of Initial Release) доповнити опис реалізованої системи.
5.	У розділі 3.2 (Scope of Subsequent Releases) доповнити план розвитку системи, зокрема впровадження штучного інтелекту.
6.	Оновлений документ Vision and Scope експортувати у формат PDF та завантажити на dl.nure.ua у відповідний розділ курсу.
7.	Додати документ у GitHub-репозиторій у директорію Lab1 (разом із файлом README.md із коротким описом виконаної роботи).
8.	Створити та опублікувати на YouTube відеозапис доповіді.
9.	Експортувати звіт у файл у простому текстововому форматі та завантажити цей файл у директорію Lab1 у репозиторії GitHub.
 
3 ОПИС ВИКОНАНОЇ РОБОТИ
1.	Було взято попередню версію документа Vision and Scope, підготовлену для першої версії програмної системи.
2.	Було актуалізовано розділ 1.2 (Business Opportunity), із урахуванням збереження загальної концепції та уточнення формулювань.
3.	Було повністю оновлено розділи 2.1 (Vision Statement) та 2.2 (Major Features), додавши опис нової функціональності: розширено можливості серверної частини, додано розробку веб-інтерфейсу та мобільного застосунку.
4.	Було повністю оновлено розділ 3.1 (Scope of Initial Release), детально описавши реалізовану функціональність серверної частини, IoT-клієнта, веб-клієнта та мобільного клієнта.
5.	Було оновлено розділ 3.2 (Scope of Subsequent Releases), де передбачено реалізацію розширених можливостей аналізу даних, застосування штучного інтелекту для оптимізації використання продуктів.
6.	Оновлений документ було підготовлено для експорту у формат PDF і подальшого завантаження до навчальної платформи та GitHub-репозиторію.

4 ВИСНОВКИ
У ході виконання лабораторної роботи було визначено призначення розроблюваної програмної системи, а також сформовано та структуровано загальне бачення і межі проєкту у форматі Vision & Scope. Детальний опис наведено в Додатку Б. Це дозволило окреслити ключові цілі, очікувану функціональність і обмеження системи, що є основою для подальшого планування розробки. 
Додаток А
ВІДЕОЗАПИС

Відеозапис презентації результатів лабораторної роботи: 
https://youtu.be/WFCP-BEpQLw
Хронологічний опис відеозапису: 
00:00 – Привітання
00:31 – Зміна в розділі 1.2. Business Opportunity
03:24 – Зміни розділу 2.1 Vision Statement
04:35 – Зміни розділу 2.2. Major Features
05:23 – Зміни розділу 3.1. Scope of Initial Release
08:19 – Зміни розділу 3.2 Scope of Subsequent Releases
10:46 – Зміни розділу 3.3 Limitations and Exclusions
12:18 – Зміни розділу 4.3. Operating Environment
12:53 – Висновки  
Додаток Б
Vision & Scope
Vision and Scope Document
for
Програмна система для сповіщення про небезпечну ситуацію 
Version 2.0 approved
Prepared by Лаврович О.С
ст. гр. ПЗПІ-22-7
25.05.2025
 
Table of Contents

Table of Contents	7
Revision History	7
1. Business Requirements	8
1.2 Business Opportunity	8
2. Vision of the Solution	10
2.1 Vision Statement	10
2.2 Major Features	11
3. Scope and Limitations	13
3.1 Scope of Initial Release	13
3.2 Scope of Subsequent Releases	15
3.3 Limitations and Exclusions	18
4. Business Context	20
4.3 Operating Environment	20



Revision History


Name	Date	Reason For Changes	Version
Lavrovych Oksana	20.12.2024		1.0
Lavrovych Oksana	25.05.2025		2.0

 
 1. Business Requirements
1.2 Business Opportunity
Оперативне реагування на надзвичайні ситуації набуває особливої важливості в умовах зростання кількості природних, техногенних і соціальних загроз. Існуючі системи сповіщення демонструють низку суттєвих недоліків. Основна проблема - затримка передачі інформації, через що користувачі отримують попередження із запізненням, втрачаючи можливість вчасно відреагувати. Більшість систем не враховують контекст: вони ігнорують місцезнаходження, поведінкові особливості та реальні потреби користувача, натомість надсилають загальні, неадаптовані повідомлення. Додатковим обмеженням є вузький перелік каналів комунікації - зазвичай це лише мобільні сповіщення або електронна пошта, що знижує ефективність доставки інформації в критичний момент.
На ринку вже існує низка рішень, що частково задовольняють потребу в оперативному інформуванні про небезпеки, проте жодне з них не забезпечує комплексного покриття всіх типів загроз. “Citizen App” [1] спеціалізується на сповіщеннях про кримінальні інциденти в реальному часі, однак його функціональність обмежена і не охоплює природні катастрофи, техногенні аварії чи хімічні витоки. Система “X-Sense Home Security” [2] орієнтована на домашню безпеку та виявлення локальних загроз, таких як пожежа або витік газу, але вона не враховує зовнішні фактори та не підтримує інтеграцію з іншими джерелами інформації про небезпеку. Система “Nest Protect” [3]  орієнтована на виявлення диму та чадного газу в межах одного приміщення, не інтегрується з зовнішніми джерелами даних і не підтримує автоматичне інформування через кілька каналів зв’язку. Аналогічно, “Ring Alarm” [4] як система домашньої безпеки фокусується на виявленні вторгнень, однак її можливості обмежені ручним налаштуванням, відсутністю охоплення природних або техногенних катастроф та браком аналітичних функцій. Таким чином, наявні рішення є вузькоспеціалізованими й не здатні забезпечити всебічний моніторинг та своєчасне інформування про широкий спектр загроз.
Програмна система для сповіщення про надзвичайні ситуації вирізняється серед аналогів комплексним підходом до збору, обробки та доставки критичної інформації. Її ключова перевага - інтеграція даних з різнорідних джерел: сенсорів IoT, офіційних державних платформ, новинних агентств і соціальних мереж, що забезпечує оперативність, повноту та достовірність інформації. Завдяки персоналізації повідомлень користувачі отримують лише релевантні сповіщення, адаптовані до їхнього місцезнаходження, поведінкових патернів і вподобань. Система використовує багатоканальну доставку через SMS, електронну пошту, push-нотифікації та інші канали, що зменшує ризик втрати повідомлення та підвищує ймовірність своєчасного реагування. Додатковою перевагою є масштабованість і модульність архітектури, що дозволяє гнучко адаптувати систему до різних сценаріїв використання - від локального рівня до національного масштабу. Передбачена підтримка стандартних API для інтеграції з іншими системами безпеки, що розширює можливості застосування. Таким чином, система забезпечує високий рівень адаптивності, надійності та ефективності у сфері реагування на небезпечні ситуації.
Фінансова модель передбачає кілька напрямків. По-перше, платні підписки на преміум-функціонал, зокрема розширене налаштування сповіщень, історію подій та інтеграцію з домашніми системами безпеки. По-друге, можливе розміщення реклами в додатку або персоналізовані пропозиції на основі даних про місце розташування. Третім джерелом доходу може стати B2B-сегмент - продаж рішень для підприємств, муніципалітетів та об’єктів критичної інфраструктури. Нарешті, очікується підтримка зі сторони державних програм безпеки та партнерство з компаніями, які надають страхові послуги або аварійне реагування. 
2. Vision of the Solution
2.1 Vision Statement

Розроблювана система сповіщення про небезпечну ситуацію є комплексним програмно-апаратним рішенням, призначеним для оперативного інформування користувачів про загрози техногенного або природного характеру. Вона поєднує в собі серверну частину, веб-інтерфейс, мобільний клієнт для кінцевих користувачів, а також інтегрується з мережею сенсорних пристроїв, що фіксують аномальні зміни в навколишньому середовищі.
Основною метою розробки є підвищення рівня безпеки та оперативності реагування шляхом автоматичного збору даних із різних сенсорних пристроїв, аналізу отриманої інформації та формування індивідуалізованих сповіщень, адаптованих під специфіку загроз та місце знаходження користувача.
Система функціонує як автономна платформа з можливістю масштабування та подальшої інтеграції з іншими інформаційними або інфраструктурними системами, зокрема платформами управління кризовими ситуаціями, системами контролю доступу, або міськими інформаційними сервісами.
Продукт орієнтований на широке коло користувачів: від домогосподарств і навчальних закладів до підприємств, установ та органів місцевого самоврядування, які потребують надійного інструменту раннього виявлення загроз та координації дій у надзвичайних ситуаціях.
2.2 Major Features
MF-1. Миттєве сповіщення. Автоматичне надсилання повідомлень про надзвичайні ситуації (пожежа, витік газу, задимлення тощо) через електронну пошту та SMS.
MF-2. Персоналізація оповіщень. Налаштування повідомлень за типами загроз, геолокацією, рівнем критичності та індивідуальними уподобаннями користувача.
MF-3. Інтеграція з сенсорами. Підключення датчиків диму, температури, газу, вологості та інших джерел даних для моніторингу стану навколишнього середовища.
MF-4. Генерація рекомендацій. Формування базових порад з безпеки на основі даних із сенсорів та правил обробки подій.
MF-5. Захист даних. Реалізація механізмів автентифікації, авторизації, шифрування даних і контроль прав доступу для забезпечення конфіденційності.
MF-6. Історія повідомлень. Збереження журналу сповіщень з можливістю перегляду, фільтрації та аналізу змін стану об'єкта з часом.
MF-7. Мультимовна підтримка. Доступність інтерфейсу та повідомлень кількома мовами відповідно до регіональних налаштувань користувача.
MF-8. Гнучке керування сповіщеннями. Вибір каналів зв’язку, форматів повідомлень, частоти оновлень та зон дії сповіщення.
MF-9. Підключення до сторонніх систем. Можливість обміну даними з іншими платформами, включаючи системи управління кризами, муніципальні та корпоративні сервіси.
MF-10. Рольова модель доступу. Впровадження облікових записів з розмежуванням прав: адміністративні функції доступні лише користувачам із відповідними ролями.

Адміністрування:
MF-11. Керування обліковими записами. Створення, редагування, блокування користувачів з боку адміністратора.
MF-12. Резервне копіювання та відновлення. Підтримка збереження критичних даних і можливості їх відновлення у разі збою або втрати.
Розширені можливості:
MF-13. Прогнозування потенційних загроз (ШІ). Використання алгоритмів машинного навчання для виявлення закономірностей у поведінці сенсорів і передбачення загроз до їх фактичного виникнення.
MF-14. Адаптивні рекомендації (ШІ). Формування персоналізованих порад і сценаріїв дій, що враховують поведінкові шаблони користувача та контекст події.
MF-15. Мобільний доступ до сповіщень. Отримання повідомлень у режимі реального часу через мобільний додаток з можливістю локального кешування історії.
MF-16. Інтерактивна візуалізація подій. Відображення сповіщень, джерел загроз і динаміки змін на спеціалізованій панелі моніторингу у веб-додатку.
3. Scope and Limitations
 3.1 Scope of Initial Release
Програмна система для сповіщення про небезпечну ситуацію у своєму першому релізі включатиме базову функціональність, орієнтовану на надання своєчасних сповіщень про потенційні загрози, а також забезпечення безперебійної взаємодії між користувачами та централізованим сервером. Архітектура рішення охоплює серверну частину, веб-інтерфейс, мобільний клієнт та модуль взаємодії з фізичними сенсорами (IoT-пристроями). Основна мета первинного запуску - забезпечити готовий до використання інструмент для реагування на загрози з базовими аналітичними та безпековими можливостями.

3.1.1	Серверна частина
Серверна частина виступатиме як основний обчислювальний і логічний центр системи. Її функціональність включає:
•	обробку повідомлень про загрози з різних джерел (ручний ввід, сенсори, API-запити);
•	реалізацію бізнес-логіки для маршрутизації, фільтрації та персоналізації сповіщень;
•	управління обліковими записами користувачів та реалізацію авторизації за ролями (адміністратор, звичайний користувач);
•	зберігання історії інцидентів, параметрів сенсорів, логів дій користувачів;
•	базову генерацію рекомендацій для дій у разі загрози.
Сервер реалізовуватиме REST API для забезпечення взаємодії з веб- і мобільними клієнтами, а також підтримуватиме модуль захисту персональних даних з використанням сучасних криптографічних засобів.

3.1.2	IoT-клієнт (Модуль інтеграції з сенсорами)
IoT-клієнт призначений для інтеграції з фізичними сенсорними пристроями, здатними виявляти специфічні загрози, зокрема:
•	задимлення та пожежі;
•	витоки газу;
•	підвищення температури або вологості;
•	вібрації, що можуть свідчити про сейсмічну активність.
IoT-клієнт функціонуватиме як посередник між сенсорами та серверною частиною системи, передаючи телеметричні дані в реальному часі. Система оброблятиме ці сигнали та, у разі виявлення перевищення допустимих порогів, автоматично генеруватиме відповідні сповіщення для кінцевих користувачів.

3.1.3	Web-клієнт
Веб-клієнт є основним інтерфейсом взаємодії користувача із системою у рамках первинного релізу. Він забезпечить доступ до таких функцій:
•	перегляд актуальних та архівних сповіщень;
•	налаштування пріоритетних типів загроз;
•	зміна параметрів геолокації користувача;
•	управління обліковим записом;
•	відображення базової аналітики;
•	панель адміністратора для створення та надсилання повідомлень.
Інтерфейс буде реалізовано з використанням React.js із підтримкою адаптивного дизайну, що дозволяє зручно користуватися системою з пристроїв різної роздільної здатності. Для авторизації буде використано токенізований підхід (JWT).

3.1.4	Мобільний клієнт
Мобільний клієнт, орієнтований на платформу Android, забезпечить оперативний доступ до системи з мобільних пристроїв, що є критично важливим у випадках реальних загроз. У першому релізі мобільний додаток включатиме:
•	отримання push-сповіщень у режимі реального часу;
•	перегляд історії попереджень;
•	можливість змінювати типи загроз, які цікавлять користувача;
•	інтуїтивно зрозумілий інтерфейс;
•	панель управління для налаштування загроз;
Мобільний додаток буде синхронізований із серверною частиною через захищений API. Розробка клієнта здійснюватиметься з використанням Kotlin для забезпечення високої продуктивності та нативного досвіду користувача. У наступних релізах передбачено розширення функціоналу для роботи в офлайн-режимі та інтеграції з GPS.
3.2 Scope of Subsequent Releases
У наступних версіях буде розширено функціонал для більш складного аналізу загроз і підвищення зручності для користувачів. 
3.1.5	Застосування ШІ
•	Аналіз патернів загроз - виявлення закономірностей у виникненні подій , що дасть змогу прогнозувати загрози на основі історичних даних.
•	Інтелектуальна фільтрація сповіщень - адаптація повідомлень до поведінкової моделі користувача.
•	Аналіз хибних тривог - класифікація інцидентів для зниження кількості помилкових сповіщень.
•	Генерація рекомендацій - автоматизоване створення інструкцій для користувачів відповідно до типу загрози, місцезнаходження, минулого досвіду та наявних сенсорних даних.
3.1.6	 Збирання даних для навчання моделей
Для забезпечення ефективної роботи ШІ-модулів система збиратиме такі типи даних:
•	Телеметричні дані від сенсорів (температура, газ, дим, вологість), що будуть агреговані та анонімізовані;
•	Лог-файли реакції користувачів на сповіщення (швидкість відкриття повідомлення, вибір запропонованої дії, відгуки);
•	Контекстуальні дані - час доби, геолокація, погодні умови, тип користувача;
•	Статистичні дані про інциденти - частота, тривалість, локалізація, результат реагування.
Ці дані зберігатимуться у спеціалізованому сховищі даних (data lake) з дотриманням вимог до захисту персональних даних та можливістю попереднього очищення, нормалізації та класифікації для подальшого використання в задачах машинного навчання.

3.1.7	Навчання та використання ШІ
У залежності від конкретної задачі, планується застосування таких підходів:
•	Використання готових AI API-сервісів - для задач базової обробки природної мови (NLP), класифікації повідомлень, генерації рекомендацій (наприклад, OpenAI API, Google Cloud AI, Microsoft Azure AI);
•	Донавчання існуючих моделей - з урахуванням локальних даних, специфічних для певного регіону, клієнта або типу загроз. Це стосується, моделей прогнозування загроз та класифікації аномалій у сенсорних даних;
Усі моделі проходитимуть попереднє тестування у внутрішньому середовищі та поступове розгортання з можливістю зворотного зв’язку від користувачів. Для контролю якості моделей буде запроваджено автоматичну перевірку точності, повноти та затримки при обробці даних.

3.1.8	Інші заплановані розширення
Окрім впровадження компонентів ШІ, наступні версії системи передбачають:
•	Підключення додаткових джерел даних (державні системи моніторингу надзвичайних ситуацій, метеорологічні API, дані з камер спостереження);
•	Розширення функцій персоналізації для корпоративних клієнтів та локальних адміністрацій;
•	Розробку спеціалізованих інформаційних дашбордів з інтерактивною візуалізацією даних про загрози;
•	Розширену інтеграцію з мобільними додатками, соціальними мережами та месенджерами (Telegram, Viber) для багатоканального інформування;
•	Можливість автономної роботи в умовах обмеженого доступу до інтернету - з локальним кешуванням сповіщень та сценаріями реагування.
 3.3 Limitations and Exclusions 
Незважаючи на широкі функціональні можливості, які передбачено для первинного та подальших релізів системи, існує низка обмежень, обумовлених як технічними, так і організаційними чинниками. Деякі потенційні функції було свідомо виключено з початкового обсягу реалізації з метою фокусування на базовій стабільності, безпеці та ефективності роботи системи.

3.1.9	Обмеження поточної реалізації
•	Відсутність інтерактивного зворотного зв’язку. На даному етапі користувачі отримують сповіщення у пасивному режимі (через email або SMS), без можливості оперативно взаємодіяти із системою (наприклад, надсилати фото/відео подій або підтвердження отримання повідомлення). Такий функціонал може бути реалізований у подальших релізах після створення захищеного каналу двосторонньої комунікації.
•	Базова аналітика без машинного навчання. У початковій версії системи аналітичний модуль працює за правилами, заданими вручну, без участі моделей штучного інтелекту. Це обмеження пов’язане з необхідністю накопичення достатнього обсягу даних для коректного навчання моделей та забезпечення відповідності вимогам до захисту персональної інформації.
•	Локальна інтеграція з сенсорами. Поточна версія підтримує базовий протокол взаємодії з сенсорними пристроями, однак не включає механізмів динамічного самоконфігурування або масштабованої підтримки IoT-мереж. Подальше розширення цього модуля можливе після проведення додаткових досліджень щодо безпеки таких інтеграцій.

3.3.2 Навмисно виключені функції
•	Інтеграція з соціальними мережами (Facebook, Twitter, Instagram). Попри потенційну ефективність таких каналів для поширення критичних сповіщень, було вирішено не реалізовувати цю функцію у перших релізах через складність модерації контенту, можливість поширення дезінформації та додаткові вимоги до юридичного супроводу використання платформ третіх сторін.
•	Повна автономна робота на основі локального ШІ. Хоча у майбутньому планується інтеграція інтелектуальних алгоритмів, реалізація повністю автономної системи з локальними моделями ШІ наразі не передбачається через високі обчислювальні вимоги, обмежені ресурси кінцевих пристроїв та необхідність постійного оновлення моделей.
•	Голосове озвучення сповіщень через мобільні пристрої або гучномовці. Такий функціонал, хоча й потенційно корисний для осіб з порушеннями зору або в умовах підвищеного шуму, було свідомо виключено на ранньому етапі через складність уніфікації під різні типи пристроїв та мовну локалізацію повідомлень. У разі потреби ця опція може бути реалізована в майбутніх релізах через зовнішні TTS-сервіси (Text-to-Speech).

3.3.3 Залежності, що обмежують функціонал
•	Якість та надійність сторонніх сервісів (SMS-шлюзи, метео-дані, карти). Частина функціоналу залежить від сторонніх API, зокрема для геолокації та надсилання повідомлень. У разі нестабільної роботи цих сервісів, можливе тимчасове зниження доступності певних функцій.
•	Проблеми конфіденційності при зборі даних для ШІ. Використання персональних даних потребує отримання згоди користувачів, а також дотримання національного законодавства та міжнародних норм (зокрема GDPR). Це обмежує обсяг даних, що можуть бути зібрані для навчання моделей.
4. Business Context
 4.3 Operating Environment

Для розробки системи буде використано низку сучасних технологій, що відповідають вимогам кожного компонента.
Бекенд реалізується з використанням Node.js, що забезпечує створення REST API, обробку запитів клієнтів та взаємодію з базою даних.
База даних - MySQL, яка використовується для зберігання інформації про користувачів, їх налаштування, а також даних, отриманих із сенсорів.
IoT реалізується на базі платформи Arduino з використанням ESP32. Передбачається використання протоколу MQTT для обміну повідомленнями між IoT-пристроями (зокрема сенсорами температури, вологості та кисню) та сервером, а також спеціалізованих бібліотек, сумісних з цим протоколом. Пристрої будуть налаштовані на передачу даних у реальному часі до центрального серверу для моніторингу небезпек.
Мобільний додаток розробляється на мові Kotlin з використанням Android Studio. Додаток забезпечує взаємодію користувача з системою, перегляд стану сенсорів та отримання сповіщень.
Веб-інтерфейс створюється за допомогою JavaScript з використанням бібліотеки React для реалізації інтерактивного UI.
Для надсилання сповіщень електронною поштою інтегрується SMTP-сервер.
Для забезпечення безпеки передбачено використання протоколів SSL/TLS для шифрування даних та механізму автентифікації OAuth 2.0.
У випадку потреби обробки подій у реальному часі розглядається використання брокера повідомлень, такого як RabbitMQ.
 
 
Список використаних джерел:
1.	Citizen: Keeping you safe & informed. Citizen - Connect and stay safe. URL: https://citizen.com/ (дата звернення: 24.05.2025).
2.	LLC X.-s. U. X-Sense Home Security - Apps on Google Play. Android Apps on Google Play. URL: https://play.google.com/store/apps/details?id=com.xsense.security&amp;hl=en (дата звернення: 24.05.2025).
3.	Inc N. L. Nest - Apps on Google Play. Android Apps on Google Play. URL: https://play.google.com/store/apps/details?id=com.nest.android&amp;hl=en (дата звернення: 24.05.2025).
4.	LLC X.-s. U. X-Sense Home Security - Apps on Google Play. Android Apps on Google Play. URL: https://play.google.com/store/apps/details?id=com.xsense.security&amp;hl=en (дата звернення: 25.05.2025).
